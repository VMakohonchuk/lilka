Можливості основної прошивки
============================

.. contents::
   :local:
   :depth: 2

Запуск прошивок з SD-картки
---------------------------

Основна прошивка підтримує запуск другорядних прошивок з SD-картки. Такі файли мають розширення ``.bin``. Це дозволяє вам скомпілювати (або завантажити з інтернету) нестандартну прошивку, скопіювати її на SD-картку, і запустити її на Лілці.

Це має деякі великі переваги:

- Ви можете використовувати більше пам'яті, ніж доступно в основній прошивці.
- Вам не потрібно щоразу перепрошивати Лілку, щоб випробувати другорядні прошивки: просто скопіюйте їх на SD-картку.
- Ви можете ділитися своїми скомпільованими прошивками (у вигляді ``.bin``-файлів) з іншими користувачами Лілки, без необхідності відправляти їм весь код вашої основної прошивки.

Найяскравіший приклад використання цієї функції - запуск Doom. Достатньо скопіювати в корінь SD-карти файли ``doom.bin`` і ``doom.wad``, і ви зможете грати в Doom!

.. note:: Щоб отримати ``doom.bin``, вам потрібно скомпілювати прошивку, що знаходиться в папці ``firmware/doom``, і тоді скопіювати файл ``doom.bin`` на SD-картку.

.. note:: Щоб отримати ``doom.wad``, вам потрібно мати ліцензійну копію Doom, і витягти з неї файл ``doom.wad``.

Тепер ви можете вставити SD-картку в Лілку і вибрати ``doom.bin`` у браузері SD-картки. Лілка перезавантажиться, і ви зможете зіграти в Doom!

Після перезавантаження Лілки, ви повернетеся до основної прошивки.

Запуск ігор NES з SD-картки
---------------------------

Основна прошивка має вбудовану підтримку запуску ігор `NES <https://uk.wikipedia.org/wiki/Nintendo_Entertainment_System>`_ з SD-картки. Це означає, що ви можете скопіювати файли ігор NES (`.rom` або `.nes`) на SD-картку, і грати в них на Лілці.

Для емуляції NES Лілка використовує емулятор `Nofrendo <https://github.com/moononournation/arduino-nofrendo>`_.

Запуск Lua-скриптів з SD-картки
-------------------------------

Основна прошивка має вбудовану підтримку запуску `Lua <https://uk.wikipedia.org/wiki/Lua>`_-скриптів з SD-картки. Це означає, що ви можете скопіювати файли Lua (`.lua`) на SD-картку, і виконувати їх на Лілці.

Для виконання Lua-скриптів Лілка використовує вбудований інтерпретатор Lua, який базується на `Lua 5.4.6 <https://www.lua.org/manual/5.4/manual.html>`_.

Написати власний Lua-скрипт для Лілки дуже просто. Для цього вам потрібно знати основи Lua, а також використовувати :doc:`Lua API </lua/index>` Лілки.
